<?xml version="1.0" encoding="UTF-8"?><?xml-stylesheet href="/public/style.xsl" type="text/xsl"?>
<rss xmlns:itunes="http://www.itunes.com/dtds/podcast-1.0.dtd"
    xmlns:dcterms="http://purl.org/dc/terms/" version="2.0">
    <channel>
        <title><![CDATA[NOS Nieuws]]></title>
        <link><![CDATA[https://nos.nl]]></link>
        <description><![CDATA[NOS Nieuws]]></description>
        <language>nl</language>
        <copyright>Copyright NOS</copyright>
        <pubDate>Sun, 01 Oct 2023 16:23:27 +0200</pubDate>
        <webMaster>podcast@nos.nl (NOS Podcast Beheer)</webMaster>
        <item>
            <title><![CDATA[Prowesterse koers van Slowakije wijkt voor populisme en pro-Russische inslag]]></title>
            <link>https://nos.nl/l/2492507</link>
            <description><![CDATA[<p>De winnaar van de verkiezingen in Slowakije, de populistische oud-premier Fico, heeft gezegd dat hij wacht op een uitnodiging van de president om een nieuwe regering te vormen. Hij verwacht dat de coalitiebesprekingen ten minste twee weken zullen duren. Wanneer president Caputová de opdracht zal verstrekken, is niet duidelijk.</p><p>Robert Fico (59) won met zijn linkse partij Smer de parlementsverkiezingen met 23 procent van de stemmen, gevolgd door de progressieve PS met 18 procent van de stemmen. "We hebben heldere ideeën en duidelijke plannen, we weten precies wat de regering zou moeten doen", zei Fico.</p><h2>Geen wapens meer</h2><p>In de verkiezingscampagne zei Fico, die pro-Russisch is, al dat hij wil stoppen met wapenleveringen aan Oekraïne, het NAVO-lidmaatschap van Oekraïne wil tegenhouden en tegen sancties voor Rusland is. Hij voegde daar vandaag aan toe dat Slowakije grotere problemen heeft dan Oekraïne.</p><p>Slowakije steunde buurland Oekraïne tot nu toe in de oorlog met Rusland. Het land leverde MiG-straaljagers en biedt NAVO-troepen uit verschillende landen onderdak. Fico wil dat er zo snel mogelijk vredesbesprekingen op gang komen.</p><p>Het tot nu toe gevoerde buitenlandbeleid zal verder niet veranderen, zei hij, maar er is volgens hem wel kritiek op onderdelen van het beleid van de Europese Unie. Ook kondigde Fico aan dat er weer controles komen aan de grens met Hongarije.</p><h2>Coalitiepartners</h2><p>Fico volgt Ludovit Odor op, die sinds mei een zakenkabinet leidt na de val van de regering-Heger. De prowesterse Heger bood in mei het ontslag van zijn regering aan. Zijn coalitie verloor de meerderheid in september vorig jaar na onenigheid over de energieprijzen.</p><p>Een van de mogelijke coalitiepartners is Hlas. Deze sociaaldemocratische partij, een afsplitsing van Smer, kreeg 15 procent van de stemmen. Partijleider Peter Pellegrini was Fico's opvolger als premier van Slowakije in 2018. Fico moest toen aftreden vanwege de politieke crisis die ontstond na de moord op onderzoeksjournalist Jan Kuciak. Pellegrini nam afstand van Fico en richtte met tien medestanders Hlas op.</p><p>Toen de verkiezingsuitslag bekend was, zei Pellegrini dat hij een samenwerkingsaanbod verwacht van Fico en dat "niets de vorming van zo'n coalitie in de weg staat, ook al is het niet ideaal om twee voormalige premiers in dezelfde regering te hebben".</p><p>Ook de SNS, de Slowaakse Nationale Partij, is een potentiële coalitiepartner. De rechts-nationalistische SNS kreeg bijna 6 procent van de stemmen en nam al eerder deel aan regeringen met Smer. Smer zou met Hlas en SNS uitkomen op 81 zetels, een meerderheid van zes.</p>]]></description>
            <enclosure type="image/jpeg" url="https://cdn.nos.nl/image/2023/10/01/1012998/1008x567.jpg"/>
            <pubDate>Sun, 01 Oct 2023 16:02:58 +0200</pubDate>
            <guid isPermaLink="true">https://nos.nl/l/2492507</guid>
        </item>
        <item>
            <title><![CDATA[Politie vindt levend schaap in kofferbak auto op A2 bij Boxtel]]></title>
            <link>https://nos.nl/l/2492491</link>
            <description><![CDATA[<p>Op de A2 bij Boxtel heeft de politie vannacht een levend schaap gevonden in de kofferbak van een auto. Het dier bleek afkomstig van een kinderboerderij in Eindhoven.</p><p>Het schaap zat in een auto met een Duits kenteken en werd gevonden tijdens een controle, schrijft Omroep Brabant. Daarop werd de dierenambulance gewaarschuwd, die het dier heeft opgevangen. Het schaap bleek ongedeerd. "We hebben zoiets nog niet eerder meegemaakt", schrijft de Dierenambulance Brabant-Noordoost op Facebook.</p><p>Omdat het schaap een geregistreerd Nederlands oormerk in haar oren had met een duidelijk nummer, kon achterhaald worden waar het dier vandaan kwam. Volgens de dierenambulance is het schaap vanwege het tijdstip waarop het dier is gevonden, vannacht naar een opvangcentrum in Ravenstein gebracht. Vanmiddag wordt het schaap weer teruggebracht naar de kinderboerderij. De politie onderzoekt waarom het dier in de kofferbak van deze auto lag.</p><p>De beheerder van de kinderboerderij laat aan Omroep Brabant weten dat hij zo'n ontvoering nog niet eerder heeft meegemaakt sinds hij beheerder is. "Maar in het verleden is dit weleens gebeurd", weet hij. De andere schapen die op de kinderboerderij staan, worden binnenkort verplaatst naar een andere locatie. "Daar staat een hoger hek om de weide heen."</p>]]></description>
            <enclosure type="image/jpeg" url="https://cdn.nos.nl/image/2023/10/01/1012944/1008x567.jpg"/>
            <pubDate>Sun, 01 Oct 2023 13:40:20 +0200</pubDate>
            <guid isPermaLink="true">https://nos.nl/l/2492491</guid>
        </item>
        <item>
            <title><![CDATA[Tegenstanders bij klimaatactie A12]]></title>
            <link>https://nos.nl/l/2492489</link>
            <description><![CDATA[<p>In Den Haag is de A12 vandaag voor de 23ste dag op rij geblokkeerd door klimaatactivisten die willen dat fossiele subsidies stoppen. Er is veel politie aanwezig, ook omdat er een tegendemonstratie plaatsvindt.</p><p>Net als gisteren zijn er honderden betogers, onder meer van Extinction Rebellion. Rond het middaguur liepen er demonstranten de Utrechtsebaan op. De politie begon daarna met het aanhouden van de actievoerders. De eerste demonstranten werden rond 12.30 uur van de weg gehaald en in bussen gezet.</p><p>Rond 13.30 uur riep Extinction Rebellion de laatste klimaatbetogers op mee te werken met de politie omdat de situatie onveilig zou worden. Na die oproep stapte een deel van de actievoerders vrijwillig in de bus.</p><p>Enkele tientallen tegenstanders van de klimaatactie hadden zich aan het begin van de middag verzameld in de buurt van de A12. De politie hield een groep mensen in de gaten die zich had verzameld ter hoogte van de Esso aan het begin van de Utrechtsebaan.</p><p>Via sociale media was onder de naam 'Kick out the Rebellions' opgeroepen tot een tegendemonstratie van mensen die "de demonstraties zat" zijn.</p><p>Op het moment dat de klimaatactivisten de weg op liepen, gingen tientallen tegendemonstranten ook die kant op, zagen verslaggevers ter plaatse. Later verspreidde de groep zich. Ze probeerden via het Haagse Bos bij de Utrechtsebaan te komen, maar werden daar tegengehouden door de politie.</p><p>Duitse klimaatactivisten</p><p>Burgemeester Jan van Zanen van Den Haag heeft de marathonacties op de snelweg verboden. De eerste achttien dagen werden de demonstranten tegengehouden ter hoogte van het Malieveld en was de weg vaak relatief snel weer vrij.</p><p>Sinds afgelopen woensdag was er in eerste instantie nauwelijks politie te zien, volgens de burgemeester omdat de politie-inzet elders nodig was, en konden de blokkeerders doorlopen de tunnelbak in. Pas later in de middag kwam de politie in actie om mensen weg te halen.</p><p>Gisteren was de politie weer wel direct massaal aanwezig bij het protest. Een waterkanon werd ingezet om de demonstranten nat te spuiten. In twee uur tijd werden bijna 600 actievoerders aangehouden, onder wie ook een aantal Duitse klimaatactivisten van de groep Letzte Generation.</p>]]></description>
            <enclosure type="image/jpeg" url="https://cdn.nos.nl/image/2023/10/01/1012938/1008x567.jpg"/>
            <pubDate>Sun, 01 Oct 2023 13:17:51 +0200</pubDate>
            <guid isPermaLink="true">https://nos.nl/l/2492489</guid>
        </item>
        <item>
            <title><![CDATA[Man aangehouden die bij Amsterdam op trein was geklommen en meeliftte]]></title>
            <link>https://nos.nl/l/2492486</link>
            <description><![CDATA[<p>De marechaussee heeft gistermiddag op Schiphol een 28-jarige man aangehouden omdat hij enkele minuten had meegelift op een trein. De man klom bij Amsterdam Centraal op het voertuig en zat op het tussenstuk tussen de locomotief en een wagon, schrijft de marechaussee op Twitter.</p><p>De man werd bij station Sloterdijk door de conducteur opgemerkt, waarna de machinist een noodstop moest maken, zo laat een woordvoerder van NS weten. "Op het station is de man vervolgens naar binnengehaald en bij het eerstvolgende station afgezet. Dat was bij Schiphol", zegt de woordvoerder.</p><p>De marechaussee heeft de man vervolgens aangehouden. Hij zit nog vast voor onderzoek, meldt NH Nieuws/AT5. Waarom de man wilde meeliften is onduidelijk. De NS-woordvoerder spreekt van een "levensgevaarlijke en ronduit asociale actie". "Je hindert hier niet alleen de reizigers mee, maar ook de andere treinen."</p>]]></description>
            <enclosure type="image/jpeg" url="https://cdn.nos.nl/image/2023/10/01/1012988/1008x567.jpg"/>
            <pubDate>Sun, 01 Oct 2023 12:49:12 +0200</pubDate>
            <guid isPermaLink="true">https://nos.nl/l/2492486</guid>
        </item>
        <item>
            <title><![CDATA[iPhone 15 Pro 'abnormaal warm' door softwarebug]]></title>
            <link>https://nos.nl/l/2492485</link>
            <description><![CDATA[<p>Het nieuwste model iPhone kan erg heet worden bij het gebruik in de eerste dagen, bevestigt fabrikant Apple na klachten van gebruikers. De iPhone 15 Pro kampt met een bug in de nieuwste iOS 17-software. Door het updaten van apps moet het toestel overuren maken en wordt daardoor abnormaal warm.</p><p>Er kwamen bij Apple de afgelopen dagen honderden klachten binnen van gebruikers, die merkten dat hun nieuwe iPhone wel erg warm werd. Sommige gebruikers plaatsten foto's van een thermometer bij hun iPhone Pro of Pro Max. Daarop was te zien dat de temperaturen van de telefoons opliepen tot ruim boven de 38 graden Celsius.</p><p>Een van de tweets waarin de hoge temperatuur wordt getoond:</p><p>Apple heeft laten weten dat er wordt gewerkt aan een oplossing. Met een volgende update van het besturingssysteem zou het euvel verholpen moeten zijn.</p><p>Een ander probleem is dat ook updates van sommige apps van derden het systeem overbelasten. Het bedrijf probeert samen met die app-ontwikkelaars ook dat te verhelpen. Het gaat onder meer om Instagram, de Uber-app en het spel Asphalt 9. Voor Instagram is het probleem afgelopen week al opgelost.</p><p>Volgens de fabrikant veroorzaken de verhittingsproblemen geen een veiligheid- of gezondheidsrisico en tast de oververhitting ook de prestaties op lange termijn van de telefoon niet aan. De telefoons zouden ook warmer aanvoelen door hun titanium behuizing, die de hitte beter afvoert dan oudere roestvrij stalen types.</p><h2>Stralingsniveaus</h2><p>Voor Apple is het de tweede keer in korte tijd dat er issues zijn met telefoons. Vorige maand kondigde een Franse toezichthouders een verkoopverbod af voor de iPhone 12, die in 2020 op de markt kwam. Uit onderzoek was gebleken dat als de iPhone 12 in de broekzak gedragen wordt, het lichaam meer elektromagnetische straling opnam dan volgens de Europese normen mag.</p><p>Met een software-update heeft Apple de hoge stralingsniveaus verminderd. Voor de Franse overheid volstaat de oplossing. Apple moet de update wel doorvoeren bij alle klanten met een iPhone 12. Pas als dat is gebeurd, heft Frankrijk het verkoopverbod op.</p><p>In Nederland kwam het nooit van een verkoopverbod voor de iPhone 12. De Rijksinspectie voor Digitale Infrastructuur (RDI) stelde wel vast dat het toestel soms te veel straling afgeeft, maar volgens de Nederlandse toezichthouder levert het geen acute gezondheidsrisico's op.</p>]]></description>
            <enclosure type="image/jpeg" url="https://cdn.nos.nl/image/2023/10/01/1012929/1008x567.jpg"/>
            <pubDate>Sun, 01 Oct 2023 12:46:53 +0200</pubDate>
            <guid isPermaLink="true">https://nos.nl/l/2492485</guid>
        </item>
        <item>
            <title><![CDATA[Zeker dertien doden bij brand in Spaanse nachtclub]]></title>
            <link>https://nos.nl/l/2492481</link>
            <description><![CDATA[<p>Bij een brand in een nachtclub in de stad Murcia, in het zuidoosten van Spanje, zijn zeker dertien mensen om het leven gekomen en vier gewond geraakt. De hulpdiensten sluiten niet uit dat er nog meer slachtoffers zijn. Er wordt nog naar een aantal mensen gezocht.</p><p>De brand brak rond 06.00 uur uit in nachtclub Teatre en sloeg over naar twee andere nachtclubs, Golden en Fonda, in het uitgaanscentrum Las Atalayas. Ook daar wordt naar eventuele slachtoffers gezocht.</p><p>De oorzaak van de brand wordt nog onderzocht.</p><p>De burgemeester van Murcia, Jose Ballesta, heeft drie dagen van rouw afgekondigd in de stad.</p><p>De brandweer van Murcia publiceerde beelden van het blussen op X:</p>]]></description>
            <enclosure type="image/jpeg" url="https://cdn.nos.nl/image/2023/10/01/1012915/1008x567.jpg"/>
            <pubDate>Sun, 01 Oct 2023 11:37:27 +0200</pubDate>
            <guid isPermaLink="true">https://nos.nl/l/2492481</guid>
        </item>
        <item>
            <title><![CDATA[Explosie en geweerschoten in Ankara, vermoedelijk zelfmoordaanslag]]></title>
            <link>https://nos.nl/l/2492467</link>
            <description><![CDATA[<p>De Turkse hoofdstad Ankara is opgeschrikt door een explosie gevolgd door geweerschoten. De minister van Binnenlandse Zaken Yerlikaya spreekt tegenover Turkse media van een aanslag door een zelfmoordterrorist. Twee politieagenten zouden gewond zijn geraakt bij de schotenwisseling na de explosie, maar zouden niet in levensgevaar zijn.</p><p>Twee aanvallers zouden met een voertuig naar de poort van het ministerie van Binnenlandse Zaken zijn gereden, niet ver van het parlement. Daarna zou een van de terroristen omgekomen zijn bij de explosie, de ander zou zijn "geneutraliseerd". Die term gebruiken de Turkse autoriteiten zowel voor het oppakken als het doodschieten van terroristen.</p><p>Vermoedelijk betekent het in dit geval dat de tweede terrorist is doodgeschoten. Nieuwszender NTV meldt dat er explosieven zijn aangetroffen op zijn lichaam, die elders gecontroleerd tot ontploffing zijn gebracht.</p><h2>Granaatwerper</h2><p>Op beveiligingsbeelden is te zien dat het voertuig niet ver van de poort wordt stilgezet, waarop twee mannen uitstappen. Een van hen loopt daarop richting een hokje van een beveiliger, waarna een explosie te zien is. Het lijkt erop dat de man die bij de wagen achterblijft, met een granaatwerper heeft geschoten naar het hokje.</p><p>Op foto's die op sociale media worden gedeeld, lijkt ook een draagbare granaatwerper op de grond te liggen in de buurt van het voertuig.</p><p>Een beveiligingscamera heeft de explosie vastgelegd:</p><p>De explosie was rond 09.30 uur vanochtend. Het is vandaag druk in het regeringsdistrict, omdat er in het parlement een ceremonie is in verband met het einde van het zomerreces. Daarom waren er al extra veiligheidsmaatregelen getroffen. Ook president Erdogan is bij de heropening van het parlement aanwezig.</p><p>Het Openbaar Ministerie in Ankara is een onderzoek begonnen. De aanklager spreekt van een terroristische aanslag. De verantwoordelijkheid is nog niet opgeëist en ook de Turkse autoriteiten wijzen nog niet naar een mogelijke dader of groep.</p><p>Veel meer informatie zal naar verwachting op zich laten wachten, want de Turkse regering heeft een uitzendverbod uitgevaardigd voor nieuws over de aanslag.</p>]]></description>
            <enclosure type="image/jpeg" url="https://cdn.nos.nl/image/2023/10/01/1012887/1008x567.jpg"/>
            <pubDate>Sun, 01 Oct 2023 09:49:03 +0200</pubDate>
            <guid isPermaLink="true">https://nos.nl/l/2492467</guid>
        </item>
        <item>
            <title><![CDATA[Gaskraan eindelijk dicht, maar vlag gaat nog niet uit in Groningen]]></title>
            <link>https://nos.nl/l/2492466</link>
            <description><![CDATA[<p>Eindelijk is het daar, het moment waar zo lang op is gewacht in Groningen. Vanochtend om 06.00 uur ging de gaskraan dicht, na jaren van actievoeren, lange discussies en de aanhoudende angst voor nieuwe aardbevingen in het gebied. Maar nu het zover is, gaat de vlag in de provincie niet uit.</p><p>Sterker, er gebeurt helemaal niks vandaag. Geen feestelijke bijeenkomsten en zeker geen champagne. Veel Groningers zien daar weinig reden toe. Het wantrouwen overheerst.</p><p>Van de 26 gaswinningslocaties in het Groningerveld waren er de afgelopen maanden nog maar vijf in bedrijf. De productie ging begin dit jaar al naar de waakvlamstand. De laatste vijf locaties, Slochteren, Spitsbergen en drie locaties nabij Scheemda, zijn nu ook gestopt.</p><p>Bij veel Groningers overheerst argwaan. "Eerst zien, dan geloven!", "sprookjes" en "we zijn al zo vaak besodemieterd", schrijven bewoners op Facebook. Uit ruim tweehonderd reacties onder een bericht over de sluiting van de gaskraan op de website van RTV Noord blijkt dat velen er nauwelijks vertrouwen in hebben dat het besluit niet weer wordt teruggedraaid.</p><p>Dat wantrouwen komt vooral voort uit het feit dat de putten niet gedempt worden en dus weer open kunnen. Volgens het kabinet zal dat alleen in bijzondere situaties gebeuren. Bijvoorbeeld als het komende winter meerdere dagen meer dan 6,5 graden vriest overdag. Vanaf oktober 2024 moet de kraan definitief dichtgaan.</p><p>Sommige Groningers voorzien dat er ook andere redenen aangevoerd worden om de gaskraan weer open te draaien als de nood aan de man komt. "Als het geldpotje op is in Den Haag doen ze hem alsnog wel even open", schrijft iemand in de reacties bij RTV Noord.</p><p>Ook de Groninger Bodem Beweging reageerde teleurgesteld dat de gaswinning nog niet definitief stopt. Voorzitter Coert Fossen liep op 22 september zelfs weg bij een gesprek met staatssecretaris Vijlbrief (Mijnbouw) in Garmerwolde.</p><p>"Er wordt nu besloten dat er volgend jaar geen gas meer wordt gewonnen, maar dit kabinet zit er volgend jaar niet meer. Dat zorgt nog steeds voor onzekerheid", liet de beweging weten in een reactie.</p><h2>Kussengas</h2><p>Er is nog een andere reden voor het wantrouwen. Want terwijl de gaskraan in Groningen dicht is, wil de NAM net over de provinciegrens in het Drentse Norg juist gas gaan winnen.</p><p>De NAM ziet kansen om daar gas te winnen zonder schade aan huizen van omwonenden toe te brengen. Het bedrijf heeft daarom een vergunning aangevraagd.</p><p>Staatssecretaris Vijlbrief is niet blij met de vergunningsaanvraag. "Dat vind ik niet gepast. Het zou van maatschappelijke verantwoordelijkheid getuigen om het niet te doen."</p><p>Vijlbrief liet weten heel goed naar de veiligheid van het NAM-plan te gaan kijken.</p>]]></description>
            <enclosure type="image/jpeg" url="https://cdn.nos.nl/image/2023/10/01/1012885/1008x567.jpg"/>
            <pubDate>Sun, 01 Oct 2023 09:39:45 +0200</pubDate>
            <guid isPermaLink="true">https://nos.nl/l/2492466</guid>
        </item>
        <item>
            <title><![CDATA[Dode gevonden bij felle woningbrand in Gouda]]></title>
            <link>https://nos.nl/l/2492458</link>
            <description><![CDATA[<p>Bij het blussen van een woningbrand in Gouda is een dode gevonden. Drie mensen zijn naar het ziekenhuis gebracht.</p><p>De brand aan de Westerkade brak aan het einde van de nacht uit. Al snel sloegen de vlammen aan beide kanten uit de ramen. Woningen die ernaast liggen, zijn ontruimd.</p><p>Burgemeester Pieter Verhoeve liet op X, het voormalige Twitter, weten dat hij ter plaatse was om poolshoogte te nemen en mee te leven met de slachtoffers. "Voor de getroffenen zeer aangrijpend."</p>]]></description>
            <enclosure type="image/jpeg" url="https://cdn.nos.nl/image/2023/10/01/1012874/1008x567.jpg"/>
            <pubDate>Sun, 01 Oct 2023 08:21:12 +0200</pubDate>
            <guid isPermaLink="true">https://nos.nl/l/2492458</guid>
        </item>
        <item>
            <title><![CDATA[Oorlog Oekraïne in september: Polen levert geen wapens meer • Kim ontmoet Poetin]]></title>
            <link>https://nos.nl/l/2492453</link>
            <description><![CDATA[<p>Sinds Rusland op 24 februari 2022 Oekraïne binnenviel, volgen de ontwikkelingen elkaar snel op. Zo probeert Oekraïne grondgebied te heroveren dat het is kwijtgeraakt, heeft het Westen wapens geleverd aan Kyiv en heeft het Kremlin een opstand weerstaan van de leider van huurlingenleger Wagner. Voor wie de draad kwijt is, maken we elke maand een overzicht van de belangrijkste gebeurtenissen.</p><h2>De belangrijkste ontwikkelingen van september 2023</h2><p>Wel zei Kim dat de relatie met Rusland topprioriteit is voor Noord-Korea:</p><h2>De zwaarste raketaanvallen</h2><p>Bekijk hieronder de beelden van de explosie:</p><h2>Aanvallen op de Krim</h2><p>Veel Oekraïense aanvallen focusten zich op de Krim, de regio die Oekraïne graag weer wil heroveren op Rusland. Het hoofdkwartier van de Russische Zwarte Zeevloot in Sevastopol werd op 22 september geraakt door Oekraïense raketten.</p><p>Op geverifieerde beelden is te zien dat het al brandende hoofdkwartier nogmaals wordt getroffen:</p><p>Het is onduidelijk hoeveel slachtoffers daarbij zijn gevallen. Oekraïne sprak een dag na de aanval van zeker negen doden en zestien gewonden. Later claimde Kyiv 34 marineofficieren te hebben gedood, al is daarvoor geen bewijs geleverd. Het Russische leger meldde in eerst instantie dat er één militair was omgekomen, maar zei later alleen dat er een militair was vermist.</p><p>Ook is er verwarring over het lot van de commandant van de Zwarte Zeevloot, Viktor Sokolov. Volgens Oekraïense bronnen is hij omgekomen. Het Russische ministerie van Defensie heeft al twee keer beeldmateriaal van hem getoond. Hoe recent deze beelden zijn, is niet duidelijk.</p><p>Eerder in de maand voerde Kyiv ook al aanvallen uit op de Russische vloot op de Krim, waarbij in elk geval een onderzeeër en een oorlogsschip beschadigd zijn geraakt. Daarop kondigde minister Fedorov van Digitale Transformatie aan dat het aantal aanvallen in de toekomst zou gaan toenemen.</p><h2>Verschuivingen aan de frontlinie</h2><p>Oekraïne is nu ongeveer vier maanden bezig met een tegenoffensief. Het is het leger op verschillende plaatsen gelukt om door de eerste Russische verdedigingslinies te breken.</p><p>Van grote terreinwinst is geen sprake, maar toch verschuift de frontlinie gestaag. Of zoals NAVO-chef Stoltenberg het begin september omschreef: "De Oekraïners vorderen langzamer dan gehoopt, maar ze winnen terrein met 100 meter per dag."</p><p>Bekijk hieronder de veranderingen aan de frontlinie. Op de tweede kaart zijn de veranderingen sinds 1 september te zien; de blauwe vlakken zijn heroverd door Oekraïne. De derde kaart is oud en toont de situatie eind augustus, ter vergelijking.</p><p>De hoogste Amerikaanse generaal, Mark Milley, onderstreepte de woorden van Stoltenberg. "Er wordt nog steeds zwaar gevochten", sprak hij. Milley vond het te vroeg om te zeggen of het tegenoffensief is mislukt. Wel suggereerde hij op 11 september dat het leger moet opschieten met het maken van vorderingen.</p><h2>Winter in aantocht</h2><p>Volgens Milley waren er toen nog 30 tot 45 dagen over voor gevechtshandelingen, voordat de weersomstandigheden omslaan. In kouder weer is het veel moeilijker voor de strijdkrachten om zich te verplaatsen. "Ik zei aan het begin van deze oorlog dat het een lange, langzame, harde oorlog zou worden met veel slachtoffers en dat is precies wat het is."</p><p>Waar er in augustus voornamelijk vorderingen waren aan het zuidelijke front, waren die er vorige maand aan het oostelijke. Het ministerie van Defensie zei begin september dat Oekraïne bijna twee vierkante kilometer land had veroverd rond de verwoeste stad Bachmoet. Oekraïne meldde de herovering van de plaatsen Klisjtsjiivka en Andriivka. Rusland weersprak dat.</p><p>Oekraïne gaf op 17 september beelden vrij van militairen die hun vlag ophangen in wat het dorpje Andriivka zou zijn:</p><p>Rond Bachmoet wordt zeer actief gevochten en die strijd gaat ook in de koude herfst- en wintermaanden door, kondigde de Oekraïense president Zelensky aan. "We zullen er alles aan doen om niet te stoppen, zelfs niet tijdens de moeilijke dagen in de winter", zei hij op 22 september.</p><p>Volgens de president hebben Oekraïense troepen vorige winter ervaring opgedaan met strijden in zulke weersomstandigheden. Bachmoet viel begin dit jaar na een zware strijd in handen van Rusland. De stad is vooral van symbolische waarde en is nooit van groot militair strategisch belang geweest.</p><h2>De oorlog in beeld</h2><p>President Zelensky sprak half september de studenten van de Haagse campus van de Universiteit Leiden en de Haagse Hogeschool toe via een livestream. Hij hield een toespraak, waarna een korte vraag-en-antwoordsessie volgde.</p><p>De studenten waren onder de indruk:</p>]]></description>
            <enclosure type="image/jpeg" url="https://cdn.nos.nl/image/2023/10/01/1012862/1008x567.jpg"/>
            <pubDate>Sun, 01 Oct 2023 07:30:12 +0200</pubDate>
            <guid isPermaLink="true">https://nos.nl/l/2492453</guid>
        </item>
        <item>
            <title><![CDATA[Wekdienst 1/10: Gaswinning Groningen stopt na 60 jaar • BIJ1-leden stemmen over lijst]]></title>
            <link>https://nos.nl/l/2492452</link>
            <description><![CDATA[<p>Goedemorgen! In Groningen stopt na zestig jaar de gaswinning vanwege de aardbevingen in het gebied. En in Den Haag stemmen BIJ1-leden over de lijst en de nieuwe lijsttrekker. </p><p>Eerst het weer: vandaag schijnt geregeld de zon, al trekken er ook velden met sluierbewolking over. In het uiterste noorden is de bewolking dikker en er valt daar geregeld wat lichte regen. De matige zuidwestenwind voert warme lucht aan, het wordt maximaal 21 tot 24 graden.</p><p>Ga je de weg op? Hier vind je het overzicht van de werkzaamheden. En bekijk hier waar aan het spoor gewerkt wordt.</p><h2>Wat kun je vandaag verwachten?</h2><h2>Wat heb je gemist?</h2><p>In Slowakije lijkt de partij van oud-premier Fico de parlementsverkiezingen te winnen. Met bijna alle stemmen geteld, gaat zijn partij aan kop met bijna 24 procent van de stemmen. Vanuit Europa wordt met zorg naar de uitslag gekeken. Fico is pro-Russisch en zei in de campagne al dat hij een einde wilde maken aan de militaire steun van zijn land aan Oekraïne.</p><p>De liberale partij Progressief Slowakije staat nu tweede met bijna 17 procent van de stemmen. Zij willen de steun aan Oekraïne juist voortzetten, net als vrijwel alle andere partijen. Ook volgt de partij een liberale lijn als het gaat om groen beleid en lhbti-rechten.</p><h2>Ander nieuws uit de nacht:</h2><h2>En dan nog even dit:</h2><p>In de Rotterdamse Kunsthal heeft een van de bekendste moderne kunstenaars ter wereld vanaf dit weekend zijn grootste expositie ooit. De Chinese Ai Weiwei maakt kunst met een maatschappelijke boodschap en is daarbij niet bang openlijk kritiek te leveren op zijn vaderland, waar burgers steeds meer in de knel komen door een autocratische overheid.</p><p>Bekijk beelden van de expositie:</p><p>Fijne zondag!</p>]]></description>
            <enclosure type="image/jpeg" url="https://cdn.nos.nl/image/2023/10/01/1012860/1008x567.jpg"/>
            <pubDate>Sun, 01 Oct 2023 07:08:29 +0200</pubDate>
            <guid isPermaLink="true">https://nos.nl/l/2492452</guid>
        </item>
        <item>
            <title><![CDATA[Grote brand in schuur op Texel, ook brandweer vasteland ingezet]]></title>
            <link>https://nos.nl/l/2492445</link>
            <description><![CDATA[<p>In een schuur in Oosterend op Texel heeft een grote brand gewoed. Om de brand te bestrijden werden ook brandweereenheden van het vasteland opgeroepen, meldt de veiligheidsregio Noord-Holland Noord.</p><p>In de schuur lag veel hooi opgeslagen. De brandweer moest dat zoveel mogelijk uit elkaar trekken om goed te kunnen blussen. De brand was rond 03.00 uur vannacht onder controle, maar de bluswerkzaamheden gingen nog enige tijd door.</p><p>Het gebouw is deels ingestort en moet als verloren worden beschouwd, zegt de veiligheidsregio. Een deel van de schuur is gesloopt om bij de brandhaard te kunnen komen. De brandweer wist te voorkomen dat het vuur oversloeg naar het aangrenzende woonhuis.</p><p>De oorzaak van de brand is niet duidelijk. Er zijn geen meldingen van gewonden.</p>]]></description>
            <enclosure type="image/jpeg" url="https://cdn.nos.nl/image/2023/10/01/1012853/1008x567.jpg"/>
            <pubDate>Sun, 01 Oct 2023 03:52:22 +0200</pubDate>
            <guid isPermaLink="true">https://nos.nl/l/2492445</guid>
        </item>
        <item>
            <title><![CDATA[Pro-Russische oud-premier Fico wint verkiezingen Slowakije]]></title>
            <link>https://nos.nl/l/2492438</link>
            <description><![CDATA[<p>Met vrijwel alle stemmen geteld, heeft de partij Smer van oud-premier Robert Fico de meeste stemmen gehaald bij de parlementsverkiezingen in Slowakije. De partij krijgt zo'n 23 procent.</p><p>De liberale partij Progressief Slowakije (PS), die volgens twee exitpolls de winnaar zou worden, blijft steken op 18 procent van de stemmen. In de peilingen gingen de partijen redelijk gelijk op met ongeveer 20 procent van de stemmen.</p><p>Vanuit Europa wordt met zorgen naar de verkiezingen in Slowakije gekeken omdat Fico met zijn partij een andere koers wil varen dan de huidige pro-westerse regering. Hij beloofde de militaire steun die Slowakije aan buurland Oekraïne levert te stoppen. Hij stelt dat niet de Russen, maar de Oekraïners de oorlog zijn begonnen.</p><p>Fico was al twee keer premier van Slowakije. Dat hij Rusland vooral als partner ziet, werd duidelijk toen hij in 2014 EU-sancties tegen Rusland afkeurde. In 2018 moest hij aftreden als premier in de nasleep van de moord op onderzoeksjournalist Jan Kuciak, die corruptie in verband had gebracht met de regering van Fico.</p><p>De PS-partij, van leider Michal Simecka, pleit juist voor het behoud van de sterke steun van Slowakije voor Oekraïne. Die lijn volgen vrijwel alle andere partijen die nu in het parlement zijn gekozen. De PS-partij volgt een liberale lijn als het gaat om groen beleid en lhbti-rechten.</p><p>Simecka heeft inmiddels erkend dat Smer de verkiezingen heeft gewonnen, maar hij voegde eraan toe dat ook zijn partij nog een coalitie kan vormen. De partijleider zei er alles aan te zullen doen om te voorkomen dat Smer aan de macht komt. </p><p>Gisteravond leek het er nog op dat PS aan het langste eind zou trekken. Volgens de eerste prognose van de Slowaakse zender RTVS had PS bijna 20 procent van de stemmen behaald. In een andere peiling, van tv-station Markiza, zou de partij 23,5 procent van de stemmen halen.</p><p>Smer had gisteravond volgens de exitpoll van de Slowaakse zender RTVS iets meer dan 19 procent van de stemmen naar zich toe weten te trekken. Volgens de exitpoll van Markiza kreeg de partij 21,5 procent.</p><p>Geen van de partijen zal een absolute winst behalen waardoor er een coalitie gevormd moet worden. De verwachting is dat de partij van Fico over rechts een coalitie wil vormen, mogelijk met extreemrechtse partijen. In hoeverre dat lukt is nog de vraag, veel is nog afhankelijk van de resultaten van kleinere partijen.</p>]]></description>
            <enclosure type="image/jpeg" url="https://cdn.nos.nl/image/2023/10/01/1012854/1008x567.jpg"/>
            <pubDate>Sat, 30 Sep 2023 23:49:10 +0200</pubDate>
            <guid isPermaLink="true">https://nos.nl/l/2492438</guid>
        </item>
        <item>
            <title><![CDATA['Shutdown' Amerikaanse overheid voorlopig afgewend]]></title>
            <link>https://nos.nl/l/2492433</link>
            <description><![CDATA[<p>Zowel het Amerikaanse Huis van Afgevaardigden als de Senaat heeft ingestemd met een noodfinancieringswet voor de komende 45 dagen. Daarmee is een shutdown, oftewel het stilleggen van de federale regering, voorlopig voorkomen. President Biden heeft de wet ondertekend.</p><p>De deadline voor de goedkeuring van de begroting zou in de VS om middernacht verstrijken (06.00 Nederlandse tijd). Een aantal uiterst conservatieve Republikeinen in het Huis van Afgevaardigden weigerde de plannen voor het nieuwe jaar goed te keuren en stuurde aan op een government shutdown om hun eisen ingewilligd te krijgen.</p><p>De parlementsleden eisten verregaande bezuinigingen op onder andere onderwijs en bijstand en het stilzetten van de steun aan Oekraïne. In de noodfinancieringswet is nieuwe steun voor Oekraïne niet opgenomen. Vrijwel alle Democraten en de meeste Republikeinen stemden voor het pakket.</p><h2>Afzettingsprocedure</h2><p>De noodwet was een voorstel van de Republikeinse voorzitter van het Huis van Afgevaardigden, Kevin McCarthy. Het leek even onwaarschijnlijk dat het voorstel in stemming zou komen omdat een groep radicale Republikeinen veel druk op McCarthy uitoefende. Met het in stemming brengen van deze wet riskeert McCarthy een afzettingsprocedure tegen hem.</p><p>Een groep radicale Republikeinen weigerde begin dit jaar voor McCarthy als voorzitter van het Amerikaanse lagerhuis te stemmen, omdat hij te veel met de Democraten zou willen samenwerken. Uiteindelijk kreeg hij net genoeg steun onder de strenge voorwaarde dat als ook maar één Congreslid hem wil afzetten, er een afzettingsprocedure tegen hem wordt gestart.</p><p>"We gaan ons werk doen", zei McCarthy voorafgaand aan de stemming. "We gaan de volwassenen in de zaal zijn. En we houden de overheid open." Uiteindelijk stemden 335 leden voor en 91 tegen de tijdelijke financieringswet.</p><h2>Grote gevolgen</h2><p>Een shutdown komt vaker voor in de Verenigde Staten en heeft grote gevolgen. Grote delen van de federale overheid krijgen tijdens een shutdown geen geld meer, waardoor honderdduizenden overheidsmedewerkers niet doorbetaald krijgen en naar huis worden gestuurd. Openbare plekken als musea en nationale parken sluiten en wegwerkzaamheden en vliegverkeer kunnen grote vertragingen oplopen. Ook controles op voeding, waterzuivering en elektriciteitscentrales worden tijdelijk gepauzeerd.</p><p>Medewerkers van federale veiligheidsdiensten, zoals grensbewaking, het leger en de FBI worden evenmin betaald, maar moeten vaak wel doorwerken. Enkele sociale uitkeringen, zoals pensioenen en uitkeringen voor invaliden en veteranen, worden nog wel uitbetaald. Ook de post wordt nog bezorgd. Parlementsleden worden ook doorbetaald.</p>]]></description>
            <enclosure type="image/jpeg" url="https://cdn.nos.nl/image/2023/09/30/1012813/1008x567.jpg"/>
            <pubDate>Sat, 30 Sep 2023 22:56:49 +0200</pubDate>
            <guid isPermaLink="true">https://nos.nl/l/2492433</guid>
        </item>
        <item>
            <title><![CDATA[Armenië: ruim 80 procent van inwoners Nagorno-Karabach gevlucht]]></title>
            <link>https://nos.nl/l/2492426</link>
            <description><![CDATA[<p>Ruim 100.000 mensen zijn vanuit Nagorno-Karabach naar Armenië gevlucht, zeggen de Armeense autoriteiten. Dat zou betekenen dat ruim 80 procent van de bevolking de regio heeft verlaten.</p><p>Bij de eendaagse oorlog vorige week viel Azerbeidzjan de etnisch-Armeense enclave binnen. Daarbij zijn volgens een mensenrechtenorganisatie in Nagorno-Karabach honderden doden en gewonden gevallen. De bevolking ziet zich genoodzaakt te vluchten uit vrees voor etnische zuivering.</p><p>Een gestage stroom aan vluchtelingen trekt sindsdien richting Armenië. Vandaag nam het aantal "gedwongen ontheemden" dat aankomt in Armenië zichtbaar af, zegt een woordvoerder van de Armeense regering.</p><h2>Hulp en donaties</h2><p>Armenië heeft de Europese Unie inmiddels om hulp gevraagd bij de opvang van de vluchtelingen in het land, zegt de persdienst van de Italiaanse premier Meloni. Het gaat volgens Italië vooral om hulp bij het organiseren van tijdelijke onderkomens en het leveren van medische hulpmiddelen.</p><p>De Verenigde Naties sturen een hulpmissie naar Nagorno-Karabach. Volgens de VN-vluchtelingenorganisatie UNCHR zijn veel van de vluchtelingen uitgeput en hebben ze dringend hulp en voedsel nodig.</p><p>Het Armeense ministerie van Financiën heeft een bankrekening geopend voor mensen die geld willen doneren om de vluchtelingen te voorzien van huisvesting, voedsel, medicijnen en andere basisvoorzieningen.</p><p>Meer dan 20.000 van de vluchtelingen zijn minderjarig. Bijna 700 van hen zijn inmiddels ingeschreven bij onderwijsinstanties, meldt het Armeense ministerie van Onderwijs, Wetenschap en Cultuur.</p><h2>Einde Nagorno-Karabach</h2><p>Nagorno-Karabach wordt internationaal niet erkend als onafhankelijke staat, maar de regio in Azerbeidzjan had wel een eigen regering en werd voornamelijk bevolkt door etnische Armeniërs. De zelfverklaarde republiek houdt per 1 januari officieel op te bestaan.</p><p>De afgelopen maanden werd de toegangsweg van Armenië tot Nagorno-Karabach, de Lachin-corridor, door Azerbeidzjan geblokkeerd. De inwoners waren daardoor afgesloten van de buitenwereld en hadden grote tekorten aan voedsel en medicijnen.</p><p>Azerbeidzjan zegt dat het de regio wil re-integreren in het land en belooft de rechten van de Armeniërs te respecteren, maar het grootste deel van de inwoners heeft daar geen vertrouwen in. Nu het grootste gedeelte van de Karabachers is weggevlucht en de zelfverklaarde republiek wordt opgeheven, is de kans klein dat zij ooit zullen terugkeren naar hun huizen.</p><h2>Gearresteerde leiders</h2><p>Armenië heeft het Internationaal Gerechtshof gevraagd Azerbeidzjan te dwingen zijn troepen terug te trekken uit het gebied en om geen straffen op te leggen aan huidige of voormalige politieke vertegenwoordigers of militair personeel van Nagorno-Karabach. Azerbeidzjan lijkt dat wel van plan te zijn.</p><p>Zo werd David Babayan, de voormalige minister van Buitenlandse Zaken van Nagorno-Karabach en huidig adviseur van de Karabachse president, gisteren gearresteerd. Eerder had hij op sociale media geschreven dat hij op de zwarte lijst stond en dat hij zich wilde aangeven. </p><p>Babayan is niet de eerste politieke leider die is gearresteerd. Ruben Vardanyan, voormalig leider in Nagorno-Karabach, werd eerder deze week al aangehouden bij de grens toen hij naar Armenië probeerde te vluchten. Ook twee andere functionarissen zijn gearresteerd.</p>]]></description>
            <enclosure type="image/jpeg" url="https://cdn.nos.nl/image/2023/09/30/1012802/1008x567.jpg"/>
            <pubDate>Sat, 30 Sep 2023 22:16:57 +0200</pubDate>
            <guid isPermaLink="true">https://nos.nl/l/2492426</guid>
        </item>
        <item>
            <title><![CDATA[Huis van zedenverdachte in Kerkrade twee keer vernield]]></title>
            <link>https://nos.nl/l/2492396</link>
            <description><![CDATA[<p>Het ouderlijk huis van een 19-jarige zedenverdachte in Kerkrade is onlangs twee keer het doelwit geweest van vernielingen. Gisteren werden een baksteen en vuurwerk naar binnen gegooid, laat zijn advocaat weten aan 1Limburg.</p><p>De man wordt verdacht van meerdere zedendelicten en zit in voorarrest. Zijn moeder woont nog in het huis in Kerkrade. In de buurt werd eerder dit jaar een brief verspreid met daarin beschuldigingen aan het adres van haar zoon. In juni werd er voor het eerst een baksteen door de ruit gegooid.</p><p>Advocaat Raimon Maessen spreekt van een "volstrekt onacceptabele hetze tegen de volledig onschuldige moeder" van zijn cliënt. De familie is van plan aangifte te doen.</p>]]></description>
            <enclosure type="image/jpeg" url="https://cdn.nos.nl/image/2023/09/30/1012710/1008x567.jpg"/>
            <pubDate>Sat, 30 Sep 2023 18:00:08 +0200</pubDate>
            <guid isPermaLink="true">https://nos.nl/l/2492396</guid>
        </item>
        <item>
            <title><![CDATA['Shutdown' dreigt voor Amerikaanse overheid door verzet uit Trump-kamp]]></title>
            <link>https://nos.nl/l/2492395</link>
            <description><![CDATA[<p>In de Verenigde Staten verstrijkt om middernacht (06.00 uur Nederlandse tijd) een belangrijke deadline: de begroting voor het nieuwe fiscale jaar moet dan door het parlement zijn goedgekeurd. Gebeurt dit niet, dan krijgt de VS te maken met een government shutdown. Een groot deel van de federale regering wordt dan stilgelegd, tot er een deal is over de begroting.</p><p>Die deal lijkt ver weg doordat een aantal uiterst conservatieve parlementsleden weigert de plannen goed te keuren. Zij sturen juist aan op een shutdown om hun eisen ingewilligd te krijgen. Vier vragen over dit fenomeen dat de Amerikaanse overheid wel vaker lamlegt.</p><h2>1. Wat gebeurt er tijdens een shutdown?</h2><p>De geldkraan voor grote delen van de federale overheid wordt tijdens een shutdown dichtgedraaid. Honderdduizenden overheidsmedewerkers worden niet doorbetaald en naar huis gestuurd. Openbare plekken als musea en nationale parken worden gesloten. Wegwerkzaamheden en vliegverkeer kunnen flinke vertragingen oplopen. Controles op voeding, waterzuivering en elektriciteitscentrales worden stopgezet.</p><p>Ook steun voor mensen met een laag inkomen, onderwijsprogramma's en asielprocedures worden stilgelegd. Medewerkers van federale veiligheidsdiensten, zoals grensbewaking, het leger en de FBI worden evenmin betaald, maar moeten vaak wél doorwerken.</p><p>Enkele sociale uitkeringen, zoals pensioenen en uitkeringen voor invaliden en veteranen, worden nog wel uitbetaald. Ook de post wordt nog bezorgd. Parlementsleden worden ook doorbetaald.</p><h2>2. Waarom dreigt er nu een shutdown?</h2><p>Een aantal leden van het Huis van Afgevaardigden, het Amerikaanse lagerhuis, houdt het hele parlement in gijzeling. Deze groep Republikeinen uit de rechterflank van de partij eist verregaande bezuinigingen op onder meer onderwijs en bijstand. Ook willen zij dat de steun aan Oekraïne helemaal wordt stopgezet.</p><p>De groep, die door de New York Times de 'sloopbalfractie' wordt genoemd, bestaat uit zo'n twintig hardliners, die loyaal zijn aan oud-president Trump. Veel afgevaardigden in de groep erkenden de presidentsverkiezing van Biden niet. Deze Republikeinen weigeren enige concessies te doen en frustreren zoveel mogelijk plannen van de Democraten en de meer gematigde Republikeinen.</p><p>De groep is een minderheid in het Congres, dat bestaat uit de Senaat en het Huis van Afgevaardigden. De meeste Republikeinen zijn het daar eens met de begroting zoals hij er nu ligt. In de Senaat, het Amerikaanse hogerhuis, kwamen zij tot een compromis om de overheid tijdelijk open te houden. "Dit is een heel nieuwe groep individuen die de boel alleen maar willen platbranden", zei de Republikeinse voorzitter van het Huis van Afgevaardigden eerder over de fractie.</p><h2>3. Kan niemand een shutdown voorkomen?</h2><p>Jawel: diezelfde voorzitter, Kevin McCarthy. Hij kan het Huis laten stemmen over de tijdelijke oplossing, waarmee er in ieder geval tot 17 november een shutdown wordt voorkomen. Maar het is niet aannemelijk dat die stemming er komt, want de radicale Republikeinen hebben McCarthy in de tang.</p><p>Toen McCarthy begin dit jaar werd voorgedragen als voorzitter kreeg hij felle tegenstand van de groep Trump-loyalisten. Zij weigerden voor hem te stemmen, omdat hij te veel met de Democraten zou willen samenwerken. Na vijftien stemrondes kreeg hij nipt genoeg steun, maar onder een strenge voorwaarde: als ook maar één Congreslid hem wil afzetten, wordt er al een procedure gestart.</p><p>Als hij de tijdelijke oplossing in het Huis van Afgevaardigden voorstelt, zullen zijn tegenstanders zo goed als zeker een afzettingsprocedure beginnen. Aangezien hij de vorige stemrondes maar nipt won, is de kans groot dat McCarthy zo'n procedure politiek niet zou overleven. Zelf zegt McCarthy niet bang te zijn voor een afzettingspoging, maar tot nu toe heeft het hem er wel van weerhouden om de tijdelijke oplossing in stemming te brengen.</p><h2>4. Wat zijn de gevolgen van een shutdown?</h2><p>Als het tot een shutdown komt, zijn er geen winnaars. Vrijwel altijd gaat een overheidssluiting gepaard met economische schade, omdat veel Amerikanen minder te besteden krijgen. Economen van investeringsbank Goldman Sachs schatten dat tijdens een shutdown de economische groei met 0,2 procentpunt per week daalt. De langste tot nu toe was eind 2018, onder president Trump: toen lag de federale overheid 34 dagen stil.</p><p>Op politiek niveau kan een shutdown ook schade opleveren. In de meeste gevallen gaat het ten koste van de populariteit van de president. Voor de aankomende verkiezingen in 2024 kan deze shutdown dus schadelijk zijn voor Biden.</p><p>Directe gevolgen zijn er voor de mensen die afhankelijk zijn van de sociale uitkeringen die worden stilgelegd. Volgens het Witte Huis dreigen zeven miljoen moeders en kinderen financiële steun uit voedingsprogramma's mis te lopen.</p>]]></description>
            <enclosure type="image/jpeg" url="https://cdn.nos.nl/image/2023/09/30/1012706/1008x567.jpg"/>
            <pubDate>Sat, 30 Sep 2023 17:44:00 +0200</pubDate>
            <guid isPermaLink="true">https://nos.nl/l/2492395</guid>
        </item>
        <item>
            <title><![CDATA[Dode man in woning in Utrecht, politie houdt rekening met misdrijf]]></title>
            <link>https://nos.nl/l/2492390</link>
            <description><![CDATA[<p>De politie vermoedt dat een man in Utrecht om het leven is gekomen door een misdrijf. Het lichaam van de man werd afgelopen donderdag gevonden in een huis in de binnenstad van Utrecht.</p><p>Wat er zich in de woning heeft afgespeeld, blijft vooralsnog onduidelijk. Ook is onbekend hoe lang de overleden persoon in de woning heeft gelegen. De politie ontving donderdagmiddag een melding dat de man al dagen niet meer was gezien.</p><p>Witte pakken</p><p>RTV Utrecht meldt dat forensisch onderzoekers donderdag en vrijdag uitgebreid onderzoek hebben gedaan in de woning. De politie heeft buurtbewoners gehoord en onderzoekt camerabeelden. De recherche roept getuigen die nog niet met de politie hebben gesproken op zich te melden.</p>]]></description>
            <enclosure type="image/jpeg" url="https://cdn.nos.nl/image/2023/09/30/1012695/1008x567.jpg"/>
            <pubDate>Sat, 30 Sep 2023 17:15:44 +0200</pubDate>
            <guid isPermaLink="true">https://nos.nl/l/2492390</guid>
        </item>
        <item>
            <title><![CDATA[Levenslange strijd tegen dictatuur: grote expo over Ai Weiwei in Rotterdam]]></title>
            <link>https://nos.nl/l/2492386</link>
            <description><![CDATA[<p>In de Rotterdamse Kunsthal heeft een van de bekendste moderne kunstenaars ter wereld vanaf vandaag zijn grootste expositie ooit. De Chinees Ai Weiwei (66) maakt kunst met een maatschappelijke boodschap en is daarbij niet bang openlijk kritiek te leveren op zijn vaderland, waar burgers steeds meer in de knel komen door een autocratische overheid.</p><p>Ai Weiwei is behalve kunstenaar ook mensenrechtenactivist en zijn kunst heeft hem geregeld in de problemen gebracht. Zo belandde Ai in 2011 in de cel omdat hij volgens de Chinese autoriteiten de bevolking had opgeroepen tegen het politieke stelsel van het land in opstand te komen. Na drie maanden kwam hij vrij, maar bleef hij onder huisarrest staan. Zijn paspoort kreeg hij vier jaar later pas terug.</p><p>In deze video vertel Ai Weiwei wat de tentoonstelling in Rotterdam voor hem betekent:</p><p>De tentoonstelling omvat 120 werken uit het omvangrijke oeuvre van Ai Weiwei uit de periode van 1980 tot nu. Zo is het wereldberoemde werk Sunflower Seeds (2010) te bekijken, een oppervlak met meer dan 1000 kilo aan handbeschilderde porseleinen zonnebloempitten. Daarmee speelt Ai Weiwei met de bekende woorden Made in China.</p><p>Ook het werk Forever Bicycles (2003) is in Rotterdam te zien, een bouwwerk van fietsen zonder stuur. Met dit werk wil Weiwei uitbeelden dat je in China niet zelf bepaalt waar je heen fietst.</p><p>De kritiek op autoritaire overheden is een rode draad in het leven en het oeuvre van Weiwei. Hij groeide op in ballingschap omdat zijn vader, de dichter Ai Qing, door het communistische regime als rechts werd beschouwd. Hij kwam terecht in een heropvoedingskamp.</p><p>Begin jaren 80 vertrok Weiwei naar Amerika voor een opleiding als filmmaker. Daar raakte hij geïnspireerd door het werk van kunstenaars Marcel Duchamp en Andy Warhol.</p><p>Zijn controversiële kunstwerken zijn wereldwijd geëxposeerd. Zo vroeg Ai Weiwei in 2017 aandacht voor de vluchtelingenproblematiek door een deel van het Berlijnse Konzerthaus in te pakken met oranje reddingsvesten. Ook had hij een tentoonstelling in het Amsterdamse Foam Fotografiemuseum met duizenden foto's van vluchtelingen die naar Europa vertrokken.</p>]]></description>
            <enclosure type="image/jpeg" url="https://cdn.nos.nl/image/2023/09/30/1012676/1008x567.jpg"/>
            <pubDate>Sat, 30 Sep 2023 16:24:39 +0200</pubDate>
            <guid isPermaLink="true">https://nos.nl/l/2492386</guid>
        </item>
        <item>
            <title><![CDATA[Nabestaanden schietpartij: verlies zorgt voor 'zwart gat in onze harten']]></title>
            <link>https://nos.nl/l/2492382</link>
            <description><![CDATA[<p>De nabestaanden van de vrouw (39) en haar dochter (14) die omkwamen bij een van de twee schietpartijen in Rotterdam, zeggen in een eerste reactie dat ze het "verlies nog steeds niet kunnen bevatten".</p><p>"We zijn intens verdrietig door het overlijden van twee volstrekt onschuldige mensen die niemand kwaad deden. Het zorgt voor een zwart gat in onze harten", staat in de verklaring die is verspreid door Namens de Familie, een organisatie die nabestaanden bijstaat en het woord voert namens de familie.</p><p>Er zijn veel vragen over hoe de schietpartij heeft kunnen gebeuren, schrijft de familie. Maar ze willen eerst de tijd nemen om "in alle rust te kunnen rouwen". De nabestaanden verzoeken iedereen om hun privacy daarbij te respecteren. De uitvaart zal een "besloten karakter" hebben en de familie heeft geen behoefte aan een stille tocht.</p><p>Ook de familie van het slachtoffer van de schietpartij in het Erasmus MC, een 43-jarige arts-docent aan Erasmus Universiteit, wil geen stille tocht, zegt een woordvoerder van Namens de Familie tegen de NOS.</p><p>Nabestaanden van schietpartij zitten in 'overlevingsstand': 'Niet te bevatten': </p><p>Bij een inzamelingsactie voor de familie van de vrouw en haar dochter is meer dan 90.000 euro opgehaald, het streefbedrag van de initiatiefnemers. Het ingezamelde geld is onder andere bedoeld om de begrafeniskosten te dekken. Kennissen zijn gisteren met de inzamelingsactie begonnen. De vrouw laat drie kinderen na, meldt Rijnmond.</p><p>"Laten we als gemeenschap aantonen dat we er in moeilijke tijden voor elkaar zijn", schrijft de oprichter van de crowdfundingsactie. "Samen kunnen we de last van de familie verlichten en een baken van hoop bieden voor een toekomst die, ondanks alles, weer opgebouwd kan worden."</p><p>De beste vriendin van het 14-jarige slachtoffer was getuige van het drama, meldt de regionale omroep. "Haar weg naar herstel gaat moeilijk zijn en hulp is essentieel om haar te ondersteunen in deze donkere tijd", schrijft de oprichter van de crowdfundingsactie. Meer dan 3000 mensen hebben inmiddels geld gedoneerd.</p><p>Vlak bij de woning van de familie liggen inmiddels talloze bloemen, kaarsen en knuffels:</p><p>Ook bij het ziekenhuis en de huisartsenpraktijk van de omgekomen docent liggen bloemen. "Als ik aan Jurgen denk, dan denk ik aan een supergepassioneerde docent, iemand die met hart en ziel onderwijs gaf", zegt vicedecaan Maarten Frens van het Erasmus MC.</p><p>"Jurgen was iemand die niet alleen met zijn hoofd werkte, maar ook met zijn hart." Frens prijst de flair, humor en passie van de overleden docent en noemt hem een sleutelfiguur. "Jurgen deed er alles aan om van onze studenten goede artsen te maken. Eén ding is zeker: zonder Jurgen zal het nooit meer hetzelfde zijn."</p><p>Binnen het Erasmus MC overheerst de verslagenheid, staat in de verklaring. "Er zijn enorme emoties die nog lang na zullen dreunen", zegt het hoofd van de afdeling Huisartsgeneeskunde Patrick Bindels. "Dat is wat ik nu zie bij alle mensen. Dit is niet zomaar over."</p>]]></description>
            <enclosure type="image/jpeg" url="https://cdn.nos.nl/image/2023/09/30/1012664/1008x567.jpg"/>
            <pubDate>Sat, 30 Sep 2023 15:41:47 +0200</pubDate>
            <guid isPermaLink="true">https://nos.nl/l/2492382</guid>
        </item>
    </channel>
</rss>